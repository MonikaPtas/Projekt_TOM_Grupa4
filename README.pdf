Algorytm wyodrębnienia zmian nowotworowych na zdjęciach nerki uzyskanych techniką tomografii komputerowej.

Cel projektu.
  Celem projektu jest znalezienie rozwiązania, które dokona segmentacji nerek oraz ich zmian nowotworowych.  Podczas tego zadania 
  należy zaimplementować odpowiednie algorytmy oraz przedstawić sposób oceny uzyskanych wyników.

Wprowadzenie.
  Dane uzyskane dzięki tomografii komputerowej przedstawiają obraz nerek 300 pacjentów przedstawione w skali Hounsfielda. 
  Pierwszym zadaniem jest przedstawienie zdjęć w skali szarości w obrazie dwuwymiarowym. Umożliwi to kolejną obróbkę zdjęć. 
  W tym etapie wykorzystano bibliotekę zaproponowaną starter_code.py do obsługi surowych danych z CT po drobnych przeróbkach.
  Po przeanalizowaniu przedstawionych zdjęć zwrócono uwagę na kilka elementów, na podstawie których wyznaczono kolejne kroki w 
  procesie segmentacji nowotworów nerek. Ze względu na wysoki kontrast na obrazie pomiędzy korą nerki a tkankami otaczającymi, 
  umożliwia to łatwą segmentację nerki, od czego rozpoczniemy obliczenia. Obecność guzów trudno jest wyznaczyć wizualnie, ponieważ 
  zlewają się one z rdzeniem nerki, co może powodować duże niedokładności. 

Algorytmy planowane do implementacji
  W celu wykonania zadania planujemy rozpocząć proces przetwarzania od wyróżnienia nerek w każdym zdjęciu za pomocą modelu 
  aktywnych konturów. Pozwoli to na późniejsze zmniejszenie przetwarzanych danych, co ułatwi obliczenia. Następnym krokiem 
  byłoby sklasyfikowanie elementów wchodzących w skład nerki za pomocą funkcji label lub progowania wartości. Mamy tutaj zamiar 
  wyznaczyć kielichy nerkowe, korę nerkową, miedniczkę nerkową oraz szukane guzy. Następnie chcielibyśmy wyznaczyć krawędzie 
  wyznaczonych struktur za pomocą funkcji dylatacji obrazu. Teraz szukając powiązania krawędzi z wydzielonymi strukturami, 
  określimy która krawędź przedstawia wyznaczoną strukturę. Ostatecznie zostaną pozostawione krawędzie należące do wyznaczonego 
  segmentu nowotworów nerki.

Sposoby ewaluacji zaproponowanego rozwiązania
	Ewaluacja projektu opierałaby się na zastąpieniu algorytmu aktywnych konturów służącego do wyróżnienia nerek przez zastosowanie 
  sieci neuronowych.

Podział zadań 
  Wszystkie kroki planujemy wykonywać w pełnej współpracy ze sobą, aby każdy z członków zespołu mógł zapoznać się z poszczególnymi 
  etapami pracy. 


